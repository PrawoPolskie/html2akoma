©Kancelaria Sejmu  s. 1/16 
2016-11-28 
Dz.U. 2000 Nr 62 poz. 718 
 
U S T AWA  
z dnia 20 lipca 2000 r. 
o ogłaszaniu aktów normatywnych i niektórych innych aktów prawnych 
Art. 1. 1. Ustawa określa zasady i tryb ogłaszania aktów normatywnych 
i niektórych innych aktów prawnych oraz zasady i tryb wydawania dzienników 
urzędowych. 
2. Zasady i tryb ogłaszania umów międzynarodowych, a także układów 
zbiorowych pracy określają odrębne ustawy. 
3. Zasady i tryb ogłaszania aktów normatywnych i niektórych aktów 
prawnych Unii Europejskiej oraz zasady i tryb wydawania Dziennika Urzędowego 
Unii Europejskiej, zwanego dalej „Dziennikiem UE”, określają przepisy Unii 
Europejskiej. 
Art. 2. 1. Ogłoszenie aktu normatywnego w dzienniku urzędowym jest 
obowiązkowe. 
2. Odrębna ustawa może wyłączyć obowiązek ogłoszenia aktu normatywnego 
niezawierającego przepisów powszechnie obowiązujących. 
Art. 2a. 1. Akty normatywne i inne akty prawne podlegające ogłoszeniu 
ogłasza się w formie dokumentu elektronicznego w rozumieniu ustawy z dnia 
17 lutego 2005 r. o informatyzacji działalności podmiotów realizujących zadania 
publiczne (Dz. U. z 2014 r. poz. 1114), chyba że ustawa stanowi inaczej. 
2. Dzienniki urzędowe wydaje się w postaci elektronicznej, chyba że ustawa 
stanowi inaczej. 
3. Dla każdego dziennika urzędowego wydawanego w postaci elektronicznej 
organ wydający prowadzi odrębną stronę internetową. 
Art. 3. Akty normatywne ogłasza się niezwłocznie. 
Art. 4. 1. Akty normatywne, zawierające przepisy powszechnie 
obowiązujące, ogłaszane w dziennikach urzędowych wchodzą w życie po upływie 
Opracowano na 
podstawie: t.j. 
Dz. U. z 2016 r. 
poz. 296, 1579.  
©Kancelaria Sejmu  s. 2/16 
2016-11-28 
czternastu dni od dnia ich ogłoszenia, chyba że dany akt normatywny określi termin 
dłuższy. 
2. W uzasadnionych przypadkach akty normatywne, z zastrzeżeniem ust. 3, 
mogą wchodzić w życie w terminie krótszym niż czternaście dni, a jeżeli ważny 
interes państwa wymaga natychmiastowego wejścia w życie aktu normatywnego 
i zasady demokratycznego państwa prawnego nie stoją temu na przeszkodzie, 
dniem wejścia w życie może być dzień ogłoszenia tego aktu w dzienniku 
urzędowym. 
3. Przepisy porządkowe wchodzą w życie po upływie trzech dni od dnia ich 
ogłoszenia. W uzasadnionych przypadkach przepisy porządkowe mogą wchodzić 
w życie w terminie krótszym niż trzy dni, a jeżeli zwłoka w wejściu w życie 
przepisów porządkowych mogłaby spowodować nieodwracalne szkody lub 
poważne zagrożenia życia, zdrowia lub mienia, można zarządzić wejście w życie 
takich przepisów z dniem ich ogłoszenia. 
Art. 5. Przepisy art. 4 nie wyłączają możliwości nadania aktowi 
normatywnemu wstecznej mocy obowiązującej, jeżeli zasady demokratycznego 
państwa prawnego nie stoją temu na przeszkodzie. 
Art. 6. 1. Przy obliczaniu terminu wejścia w życie aktu normatywnego 
określonego w dniach nie uwzględnia się dnia ogłoszenia, z wyjątkiem 
przypadków, gdy akt normatywny wchodzi w życie z dniem ogłoszenia. 
2. Terminy wejścia w życie aktu normatywnego określone w tygodniach, 
miesiącach lub latach kończą się z upływem dnia, który nazwą lub datą odpowiada 
dniu ogłoszenia, a gdyby takiego dnia w ostatnim miesiącu nie było – w ostatnim 
dniu tego miesiąca. 
Art. 7. Akty normatywne wydawane na podstawie ustaw można ogłaszać 
w okresie od dnia ogłoszenia danej ustawy, a przed dniem jej wejścia w życie; akt 
taki nie może wejść w życie wcześniej niż ustawa. 
Art. 8. Dziennikami urzędowymi w rozumieniu ustawy są: Dziennik Ustaw 
Rzeczypospolitej Polskiej, Dziennik Urzędowy Rzeczypospolitej Polskiej 
„Monitor Polski”, dzienniki urzędowe ministrów kierujących działami 
administracji rządowej, dzienniki urzędowe urzędów centralnych oraz 
wojewódzkie dzienniki urzędowe. 
©Kancelaria Sejmu  s. 3/16 
2016-11-28 
Art. 9. 1. W Dzienniku Ustaw Rzeczypospolitej Polskiej, zwanym dalej 
„Dziennikiem Ustaw”, ogłasza się: 
1) Konstytucję; 
2) ustawy; 
3) rozporządzenia z mocą ustawy wydane przez Prezydenta Rzeczypospolitej 
Polskiej; 
4) rozporządzenia wydane przez Prezydenta Rzeczypospolitej Polskiej, Radę 
Ministrów, Prezesa Rady Ministrów, ministrów kierujących działami 
administracji rządowej, przewodniczących określonych w ustawach 
komitetów, będących członkami Rady Ministrów, oraz Krajową Radę 
Radiofonii i Telewizji; 
5) teksty jednolite aktów określonych w pkt 1–4; 
6) orzeczenia Trybunału Konstytucyjnego dotyczące aktów normatywnych 
ogłoszonych w Dzienniku Ustaw; 
7) uchwały Rady Ministrów uchylające rozporządzenie ministra. 
2. W Dzienniku Ustaw ogłasza się również akty prawne dotyczące: 
1) stanu wojny i zawarcia pokoju; 
2) referendum ogólnokrajowego, w tym referendum zatwierdzającego zmianę 
Konstytucji; 
2a) skrócenia kadencji Sejmu; 
3) wyborów do Sejmu i Senatu; 
4) wyborów Prezydenta Rzeczypospolitej Polskiej; 
5) powszechnej lub częściowej mobilizacji i użycia Sił Zbrojnych do obrony 
Rzeczypospolitej Polskiej; 
6) stanu wojennego; 
7) stanu wyjątkowego; 
8) stanu klęski żywiołowej; 
9) ważności wyboru Prezydenta Rzeczypospolitej Polskiej, wyborów do Sejmu 
i Senatu, wyborów do Parlamentu Europejskiego oraz ważności referendum 
ogólnokrajowego, w tym referendum zatwierdzającego zmianę Konstytucji. 
3. W Dzienniku Ustaw ogłasza się ponadto inne akty prawne, jeżeli odrębne 
ustawy tak stanowią. 
©Kancelaria Sejmu  s. 4/16 
2016-11-28 
Art. 10. 1. W Dzienniku Urzędowym Rzeczypospolitej Polskiej „Monitor 
Polski”, zwanym dalej „Monitorem Polskim”, ogłasza się: 
1) zarządzenia Prezydenta Rzeczypospolitej Polskiej wydane na podstawie 
ustawy; 
2) uchwały Rady Ministrów i zarządzenia Prezesa Rady Ministrów, wydane na 
podstawie ustawy; 
3) teksty jednolite aktów określonych w pkt 1 i 2; 
4) orzeczenia Trybunału Konstytucyjnego dotyczące aktów normatywnych 
ogłoszonych w Monitorze Polskim lub aktów normatywnych, które nie były 
ogłoszone. 
2. W Monitorze Polskim ogłasza się również: 
1) uchwały Zgromadzenia Narodowego dotyczące: 
a) regulaminu Zgromadzenia Narodowego, 
b) uznania trwałej niezdolności Prezydenta Rzeczypospolitej Polskiej do 
sprawowania urzędu ze względu na stan zdrowia, 
c) postawienia Prezydenta Rzeczypospolitej Polskiej w stan oskarżenia 
przed Trybunałem Stanu; 
2) uchwały Sejmu dotyczące: 
a) regulaminu Sejmu, 
b) (uchylona) 
c) uchwalenia wotum zaufania Radzie Ministrów oraz absolutorium dla 
Rady Ministrów, 
d) uchwalenia wotum nieufności Radzie Ministrów lub ministrowi, 
e) pociągnięcia do odpowiedzialności przed Trybunałem Stanu, 
f) rozwiązania organu stanowiącego jednostki samorządu terytorialnego, 
g) wyboru, powoływania lub odwoływania na określone w Konstytucji lub 
ustawach stanowiska państwowe; uchwałę o powołaniu lub odwołaniu 
wymagającym zgody Senatu ogłasza się po wyrażeniu takiej zgody; 
3) uchwały Senatu dotyczące: 
a) regulaminu Senatu, 
b) wyboru, powoływania, odwoływania, a także wyrażenia zgody na 
powoływanie lub odwoływanie przez Sejm na określone w Konstytucji 
lub ustawach stanowiska państwowe; 
©Kancelaria Sejmu  s. 5/16 
2016-11-28 
4) akty urzędowe Prezydenta Rzeczypospolitej Polskiej dotyczące: 
a) zwoływania pierwszego posiedzenia nowo wybranych Sejmu i Senatu, 
b) (uchylona) 
c) zrzeczenia się urzędu Prezydenta Rzeczypospolitej Polskiej, 
d) desygnowania i powoływania Prezesa Rady Ministrów oraz Rady 
Ministrów, 
e) przyjmowania dymisji Rady Ministrów i powierzania jej tymczasowego 
pełnienia obowiązków, 
f) dokonywania zmian w składzie Rady Ministrów na wniosek Prezesa 
Rady Ministrów, 
g) odwoływania ministra, któremu Sejm wyraził wotum nieufności, 
h) powoływania lub odwoływania na określone w Konstytucji i ustawach 
stanowiska państwowe, 
i) powoływania sędziów, 
j) nadawania tytułu naukowego profesora i tytułu profesora sztuki, 
k) mianowania na stopień generała i równorzędny, 
l) nadawania statutu Kancelarii Prezydenta Rzeczypospolitej Polskiej, 
m) powoływania asesorów sądowych; 
5) postanowienia Trybunału Konstytucyjnego o stwierdzeniu przeszkody 
w sprawowaniu urzędu przez Prezydenta Rzeczypospolitej Polskiej oraz 
powierzeniu Marszałkowi Sejmu tymczasowego wykonywania obowiązków 
Prezydenta Rzeczypospolitej Polskiej; 
6) postanowienia Trybunału Konstytucyjnego w sprawach sporów 
kompetencyjnych pomiędzy centralnymi konstytucyjnymi organami państwa. 
3. W Monitorze Polskim ogłasza się uchwały Sejmu i Senatu oraz 
Zgromadzenia Narodowego inne niż wymienione w ust. 2, wyroki Trybunału 
Stanu, a także postanowienia Marszałka Sejmu, jeżeli ich ogłoszenie w Monitorze 
Polskim jest przewidziane w tych uchwałach lub postanowieniach albo jeżeli 
odrębne ustawy tak stanowią. 
4. W Monitorze Polskim ogłasza się również inne akty prawne, a także 
ogłoszenia, obwieszczenia i komunikaty organów, instytucji i osób, jeżeli odrębne 
ustawy tak stanowią. 
5. Prezes Rady Ministrów może zarządzić: 
©Kancelaria Sejmu  s. 6/16 
2016-11-28 
1) ogłoszenie w Monitorze Polskim również innych niż określone w art. 9 oraz 
w ust. 1 aktów prawnych; 
2) ogłoszenie innych niż określone w ust. 2 aktów prawnych, ogłoszeń 
i obwieszczeń. 
Art. 11. (uchylony) 
Art. 12. 1. W dziennikach urzędowych ministrów kierujących działami 
administracji rządowej oraz w dziennikach urzędowych urzędów centralnych 
ogłasza się: 
1) akty normatywne organu wydającego dziennik urzędowy i nadzorowanych 
przez niego urzędów centralnych; 
2) uchwały Rady Ministrów uchylające zarządzenia ministra wydającego 
dziennik urzędowy; 
3) orzeczenia Trybunału Konstytucyjnego w sprawach aktów normatywnych, 
o których mowa w pkt 1 i 2; 
4) ogłoszenia sądowe, jeżeli tak stanowią inne ustawy. 
2. W dziennikach urzędowych, o których mowa w ust. 1, mogą być 
publikowane informacje, komunikaty, obwieszczenia i ogłoszenia organów 
wymienionych w ust. 1 pkt 1. 
3. W dziennikach urzędowych nie zamieszcza się aktów prawnych, które 
podlegają ogłoszeniu w Dzienniku Ustaw lub Monitorze Polskim, jak również, 
z zastrzeżeniem ust. 1 pkt 1, aktów prawnych organów innych niż ten, który wydaje 
dziennik urzędowy. 
Art. 13. W wojewódzkim dzienniku urzędowym ogłasza się: 
1) akty prawa miejscowego stanowione przez wojewodę i organy administracji 
niezespolonej; 
2) akty prawa miejscowego stanowione przez sejmik województwa, organ 
powiatu oraz organ gminy, w tym statuty województwa, powiatu i gminy; 
3) statuty związków międzygminnych, statuty związków powiatów oraz statuty 
związków powiatowo-gminnych; 
3a) statuty związków metropolitalnych; 
4) akty Prezesa Rady Ministrów uchylające akty prawa miejscowego 
stanowionego przez wojewodę i organy administracji niezespolonej; 
©Kancelaria Sejmu  s. 7/16 
2016-11-28 
5) wyroki sądu administracyjnego uwzględniające skargi na akty prawa 
miejscowego stanowionego przez: wojewodę i organy administracji 
niezespolonej, organ samorządu województwa, organ powiatu i organ gminy; 
6) porozumienia w sprawie wykonywania zadań publicznych zawarte: 
a) między jednostkami samorządu terytorialnego, 
b) między jednostkami samorządu terytorialnego i organami administracji 
rządowej; 
7) uchwały budżetowe gminy, powiatu i województwa oraz sprawozdanie 
z wykonania budżetu gminy, powiatu i województwa; 
8) obwieszczenia o wygaśnięciu mandatu wójta (burmistrza, prezydenta miasta) 
oraz o rozwiązaniu sejmiku województwa, rady powiatu lub rady gminy; 
8a) rozstrzygnięcia nadzorcze dotyczące aktów prawa miejscowego 
stanowionych przez jednostki samorządu terytorialnego; 
9) statut urzędu wojewódzkiego; 
10) inne akty prawne, informacje, komunikaty, obwieszczenia i ogłoszenia, jeżeli 
tak stanowią przepisy szczególne. 
Art. 14. 1. Przepisy porządkowe ogłasza się w drodze obwieszczeń, a także 
w sposób zwyczajowo przyjęty na danym terenie lub w środkach masowego 
przekazu. 
2. Za dzień ogłoszenia przepisów porządkowych uważa się dzień wskazany 
w obwieszczeniu. 
3. Ogłoszenie przepisów porządkowych w sposób określony w ust. 1 nie 
zwalnia z obowiązku ich ogłoszenia w wojewódzkim dzienniku urzędowym. 
Art. 15. 1. Podstawą do ogłoszenia aktu normatywnego lub innego aktu 
prawnego jest akt w formie dokumentu elektronicznego opatrzony 
kwalifikowanym podpisem elektronicznym przez upoważniony do wydania aktu 
organ. 
2. (uchylony) 
3. Jeżeli rozporządzenie jest wydawane w porozumieniu z innym organem, 
podpisu tego organu nie zamieszcza się w tekście rozporządzenia ogłaszanym 
w dzienniku urzędowym. 
©Kancelaria Sejmu  s. 8/16 
2016-11-28 
4. Podstawą do ogłoszenia orzeczenia jest jego odpis w formie dokumentu 
elektronicznego, który w swojej treści zawiera poświadczenie zgodności 
z oryginałem oraz jest opatrzony przez osobę upoważnioną do sporządzenia odpisu 
orzeczenia kwalifikowanym podpisem elektronicznym, a także odpis tego 
orzeczenia w postaci papierowej. 
5. W przypadku orzeczenia poświadczenie zgodności z oryginałem, o którym 
mowa w ust. 4, obejmuje także oznaczenie organu oraz imiona i nazwiska 
członków składu orzekającego, który wydał i podpisał orzeczenie, a także 
wzmiankę o zgłoszeniu przez danego sędziego zdania odrębnego, w przypadku 
jego zgłoszenia. 
6. Przepisy ust. 4 i 5 stosuje się odpowiednio do aktów prawnych, o których 
mowa w art. 9 ust. 2 pkt 9, a także do uchwał i obwieszczeń Państwowej Komisji 
Wyborczej oraz protokołów terytorialnych komisji do spraw referendum. 
7. W przypadku ogłoszenia aktu normatywnego lub innego aktu prawnego 
w formie dokumentu elektronicznego wiza organu wydającego dziennik urzędowy 
nadawana przy skierowaniu aktu do ogłoszenia jest opatrzona kwalifikowanym 
podpisem elektronicznym organu wydającego dziennik urzędowy. 
Art. 16. 1. Marszałek Sejmu ogłasza tekst jednolity ustawy nie rzadziej niż 
raz na 12 miesięcy, jeżeli była ona nowelizowana. Ustawa może określić termin 
ogłoszenia tekstu jednolitego. 
2. Rządowe Centrum Legislacji oraz organy administracji rządowej 
współdziałają z Marszałkiem Sejmu przy opracowywaniu tekstów jednolitych 
ustaw. 
3. Teksty jednolite aktów normatywnych innych niż ustawa ogłasza organ 
właściwy do wydania aktu normatywnego, a w przypadku: 
1) regulaminów Sejmu i Senatu – odpowiednio Marszałek Sejmu i Marszałek 
Senatu; 
2) aktów normatywnych Rady Ministrów – Prezes Rady Ministrów; 
3) aktów normatywnych Krajowej Rady Radiofonii i Telewizji – 
Przewodniczący Krajowej Rady Radiofonii i Telewizji. 
Tekst jednolity aktu normatywnego innego niż ustawa ogłasza się nie rzadziej niż 
raz na 12 miesięcy, jeżeli był on nowelizowany. Akt normatywny może określić 
termin ogłoszenia tekstu jednolitego. 
©Kancelaria Sejmu  s. 9/16 
2016-11-28 
4. Tekst jednolity ogłasza się w formie obwieszczenia w dzienniku 
urzędowym, w którym dany akt normatywny ogłoszono. 
Art. 17. 1. Błędy w ogłoszonym tekście aktu prawnego prostuje się w formie 
obwieszczenia. Sprostowanie nie może prowadzić do merytorycznej zmiany tekstu 
aktu prawnego. 
2. Sprostowanie błędu ogłasza się w tym samym dzienniku urzędowym, 
w którym ogłoszono prostowany akt. 
2a. Błędy w tekstach ustaw prostuje Marszałek Sejmu. 
2b. Błędy w tekście umowy międzynarodowej, w tekście tłumaczenia umowy 
międzynarodowej na język polski lub w tekście oświadczenia rządowego 
dotyczącego tej umowy prostuje minister, który występował z wnioskiem 
o ogłoszenie tej umowy w dzienniku urzędowym. 
3. Prezes Rady Ministrów, z własnej inicjatywy lub na wniosek właściwego 
organu, prostuje błędy w tekstach aktów innych niż wymienione w ust. 2a i 2b, 
ogłoszonych w Dzienniku Ustaw i Monitorze Polskim. 
4. Organy wydające dzienniki urzędowe inne niż wymienione w ust. 3 
prostują błędy w tekstach aktów prawnych ogłoszonych w tych dziennikach. 
Art. 18. 1. Błędy w tekście jednolitym aktu normatywnego polegające na 
niezgodności jego tekstu ogłoszonego w dzienniku urzędowym z tekstem aktu 
uwzględniającym wszystkie zmiany dokonane do czasu ogłoszenia tekstu 
jednolitego prostuje się w formie obwieszczenia. 
2. Sprostowania błędu w tekście jednolitym aktu prawnego dokonuje organ, 
który ogłosił tekst jednolity. Przepis art. 17 ust. 2 stosuje się odpowiednio. 
Art. 19. (uchylony) 
Art. 20. 1. Dziennik urzędowy wydaje się z zachowaniem kolejności pozycji 
w danym roku kalendarzowym. 
2. Dniem ogłoszenia aktu jest dzień jego ogłoszenia w postaci elektronicznej 
na stronie internetowej organu wydającego dziennik urzędowy. 
3. Dzień ogłoszenia aktu w postaci elektronicznej umieszcza się w obrębie 
nagłówka strony. 
4. (uchylony) 
Art. 20a. (uchylony) 
©Kancelaria Sejmu  s. 10/16 
2016-11-28 
Art. 20b. 1. Organ wydający dziennik urzędowy przechowuje akty 
normatywne i inne akty prawne ogłoszone w tym dzienniku w formie dokumentów 
elektronicznych, o których mowa w art. 15 ust. 1 i 4. 
2. (uchylony) 
3. Organ wydający Dziennik Ustaw i Monitor Polski przechowuje po jednym 
egzemplarzu każdego z tych dzienników również w formie ich wydruków, 
poświadczonych za zgodność z oryginałem przez ten organ. 
4. Organ wydający Dziennik Ustaw i Monitor Polski przekazuje po jednym 
egzemplarzu każdego z tych dzienników w formie wydruków, o których mowa 
w ust. 3, Prezydentowi Rzeczypospolitej Polskiej, Marszałkowi Sejmu oraz 
Bibliotece Narodowej w celu ich przechowywania. 
5. Dzienniki w formie wydruków, o których mowa w ust. 3, oraz oryginały 
aktów, o których mowa w ust. 2, przechowuje się wieczyście. 
Art. 20c. (uchylony) 
Art. 21. 1. Prezes Rady Ministrów wydaje: 
1) Dziennik Ustaw i Monitor Polski przy pomocy Rządowego Centrum 
Legislacji, przy czym Rządowe Centrum Legislacji może zlecić 
wyspecjalizowanym podmiotom niektóre czynności związane z wydawaniem 
tych dzienników w sposób, o którym mowa w art. 2a ust. 2. 
2) (uchylony) 
2. (uchylony) 
Art. 22. 1. Ministrowie kierujący działami administracji rządowej oraz 
kierownicy urzędów centralnych wydają dzienniki urzędowe. 
2. Każdy z organów wymienionych w ust. 1 może wydawać tylko jeden 
dziennik urzędowy, z uwzględnieniem ust. 5. 
3. Prezes Rady Ministrów może postanowić o wydawaniu wspólnego 
dziennika urzędowego dwóch lub więcej ministrów kierujących działami 
administracji rządowej oraz wspólnego dziennika urzędów centralnych podległych 
Prezesowi Rady Ministrów. 
4. Minister może postanowić o wydawaniu wspólnego dziennika urzędowego 
z urzędem centralnym nadzorowanym przez niego. 
©Kancelaria Sejmu  s. 11/16 
2016-11-28 
5. Minister Obrony Narodowej, minister właściwy do spraw wewnętrznych, 
minister właściwy do spraw zagranicznych, Szef Agencji Bezpieczeństwa 
Wewnętrznego, Szef Agencji Wywiadu lub Szef Centralnego Biura 
Antykorupcyjnego wydają w postaci papierowej, w razie potrzeby, wyodrębnioną 
edycję dziennika urzędowego z aktami prawnymi zawierającymi informacje 
niejawne. 
Art. 23. Wojewoda wydaje wojewódzki dziennik urzędowy. 
Art. 23a. 1. W przypadku braku możliwości ogłoszenia aktu prawnego 
w postaci elektronicznej z powodu nadzwyczajnych okoliczności, organ wydający 
dziennik urzędowy ogłasza go w postaci papierowej do czasu ustąpienia tych 
okoliczności. 
2. W przypadku, o którym mowa w ust. 1, stosuje się odpowiednio przepisy 
dotyczące wydawania dzienników urzędowych w postaci elektronicznej, z tym że: 
1) podstawą do ogłoszenia może być akt prawny w postaci papierowej, 
podpisany przez upoważniony do jego wydania organ i opatrzony pieczęcią 
urzędową tego organu; 
2) organ wydający dziennik urzędowy ustala warunki wydawania 
i rozpowszechniania dziennika, tak aby dziennik urzędowy mógł być 
powszechnie i nieodpłatnie dostępny; 
3) dniem ogłoszenia aktu prawnego jest dzień udostępnienia dziennika w sposób, 
o którym mowa w pkt 2. 
3. Po ustąpieniu okoliczności, o których mowa w ust. 1, organ wydający 
udostępnia ten akt w postaci elektronicznej. 
Art. 24. 1. Nazwy Dziennik Ustaw i Monitor Polski oraz wzory graficzne 
winiet tych dzienników mogą być wykorzystywane jedynie przez organ wydający 
te dzienniki. Winieta obejmuje w szczególności nazwę dziennika urzędowego, 
wizerunek orła w koronie oraz miejsce i dzień ogłoszenia aktu prawnego. 
2. Nazwy oraz wzory graficzne winiet dzienników, o których mowa w ust. 1, 
nie mogą być wykorzystywane przez inne podmioty, w szczególności w celach 
handlowych w publikacjach, wydawnictwach lub innych formach upowszechniania 
aktów prawnych. 
©Kancelaria Sejmu  s. 12/16 
2016-11-28 
3. Przepisy ust. 1 i 2 stosuje się odpowiednio do dzienników urzędowych, 
o których mowa w art. 22 ust. 1, 3 i 4, oraz wojewódzkich dzienników urzędowych. 
4. Prezes Rady Ministrów określi, w drodze rozporządzenia: 
1) wzory graficzne winiet Dziennika Ustaw, Monitora Polskiego, dzienników 
urzędowych, o których mowa w art. 22 ust. 1, 3 i 4, oraz wojewódzkiego 
dziennika urzędowego, z uwzględnieniem jednolitości tych wzorów oraz cech 
wyróżniających dzienniki urzędowe spośród innych wydawnictw. 
2) (uchylony) 
Art. 25. 1. (uchylony) 
2. (uchylony) 
3. (uchylony) 
4. Redakcje w rozumieniu przepisów ustawy z dnia 26 stycznia 1984 r. – 
Prawo prasowe (Dz. U. poz. 24, z późn. zm.1)) publikują przepisy porządkowe, 
o których mowa w art. 14, lub ich uzgodnione omówienia bezpłatnie, w sposób 
zapewniający ich największą dostępność. 
Art. 26. 1. Terenowe organy administracji rządowej oraz organy samorządu 
terytorialnego udostępniają nieodpłatnie Dziennik Ustaw i Monitor Polski lub 
zawarte w nich akty normatywne i inne akty prawne, w tym orzeczenia: 
1) do wglądu i do pobrania w formie dokumentu elektronicznego; 
2) w postaci elektronicznej do powszechnego wglądu w godzinach pracy 
urzędów obsługujących te organy, w miejscu do tego przeznaczonym 
i powszechnie dostępnym. 
2. (uchylony) 
Art. 27. 1. Organy wydające dzienniki urzędowe prowadzą w postaci 
elektronicznej zbiory tych dzienników. 
2. Do zbiorów Dziennika Ustaw i Monitora Polskiego wydaje się skorowidz 
w postaci elektronicznej. 
2a. (uchylony) 
                                                 
1) Zmiany wymienionej ustawy zostały ogłoszone w Dz. U. z 1988 r. poz. 324, z 1989 r. poz. 187, 
z 1990 r. poz. 173, z 1991 r. poz. 442, z 1996 r. poz. 542, z 1997 r. poz. 554 i 770, z 1999 r. poz. 
999, z 2001 r. poz. 1198, z 2002 r. poz. 1271, z 2004 r. poz. 1181, z 2005 r. poz. 377, z 2007 r. 
poz. 590, z 2010 r. poz. 1228 i 1551, z 2011 r. poz. 459, 934, 1204 i 1660, z 2012 r. poz. 1136 
oraz z 2013 r. poz. 771. 
©Kancelaria Sejmu  s. 13/16 
2016-11-28 
2b. W przypadku dzienników urzędowych, o których mowa w art. 22 ust. 5, 
zbiór, o którym mowa w ust. 1, jest prowadzony w postaci papierowej. 
3. (uchylony) 
3a. Do zbiorów, o których mowa w ust. 1, i do skorowidza, o którym mowa 
w ust. 2, stosuje się odpowiednio art. 26 ust. 1. 
4. W zakresie udostępniania do wglądu zbiorów dzienników urzędowych 
z aktami prawnymi zawierającymi informacje niejawne stosuje się przepisy 
o ochronie informacji niejawnych. 
Art. 28. 1. Starosta prowadzi w postaci elektronicznej zbiór aktów prawa 
miejscowego stanowionych przez powiat. 
2. Wójt (burmistrz, prezydent miasta) prowadzi w postaci elektronicznej zbiór 
aktów prawa miejscowego stanowionych przez gminę. 
3. Do wglądu do zbiorów, o których mowa w ust. 1 i 2, stosuje się 
odpowiednio art. 26 ust. 1 i art. 27 ust. 4. 
Art. 28a. W przypadkach, o których mowa w art. 26 ust. 1, art. 27 ust. 3a oraz 
art. 28 ust. 3, wydawanie wydruków aktów normatywnych i innych aktów 
prawnych jest odpłatne. Kierownik urzędu, w którym są udostępnione do wglądu 
dzienniki urzędowe i zbiory aktów prawa miejscowego stanowionych przez powiat 
lub gminę, ustala cenę arkusza wydruku aktu normatywnego lub innego aktu 
prawnego, tak aby wydruki były powszechnie dostępne, a cena pokrywała 
wyłącznie koszty tych wydruków. 
Art. 28b. 1. Dziennik Ustaw i Monitor Polski lub zawarte w nich akty 
normatywne i inne akty prawne, w tym orzeczenia, udostępnia się: 
1) nieodpłatnie do wglądu i do pobrania w formie dokumentu elektronicznego 
na stronach internetowych Rządowego Centrum Legislacji; 
2) za pomocą środków komunikacji elektronicznej lub informatycznych 
nośników danych w rozumieniu przepisów ustawy z dnia 17 lutego 2005 r. 
o informatyzacji działalności podmiotów realizujących zadania publiczne, 
stosownie do wniosku zainteresowanego podmiotu, na zasadach i w trybie 
określonych w ustawie z dnia 6 września 2001 r. o dostępie do informacji 
publicznej (Dz. U. z 2015 r. poz. 2058 oraz z 2016 r. poz. 34). 
©Kancelaria Sejmu  s. 14/16 
2016-11-28 
1a. Dzienniki urzędowe inne niż wymienione w ust. 1 oraz zbiory aktów 
prawa miejscowego stanowionych przez powiat lub gminę lub zawarte w nich akty 
normatywne i inne akty prawne udostępnia się: 
1) nieodpłatnie do wglądu i do pobrania w formie dokumentu elektronicznego 
na stronach internetowych organów wydających te dzienniki i zbiory; 
2) za pomocą środków komunikacji elektronicznej lub informatycznych 
nośników danych w rozumieniu przepisów ustawy z dnia 17 lutego 2005 r. 
o informatyzacji działalności podmiotów realizujących zadania publiczne, 
stosownie do wniosku zainteresowanego podmiotu, na zasadach i w trybie 
określonych w ustawie z dnia 6 września 2001 r. o dostępie do informacji 
publicznej. 
2. (uchylony) 
3. (uchylony) 
Art. 28c. Prezes Rady Ministrów określi, w drodze rozporządzenia, 
wymagania techniczne: 
1) dokumentów elektronicznych zawierających akty normatywne i inne akty 
prawne kierowane do ogłoszenia w dziennikach urzędowych, 
2) dzienników urzędowych wydawanych w postaci elektronicznej, 
3) środków komunikacji elektronicznej i informatycznych nośników danych 
używanych do udostępniania dzienników urzędowych oraz zbiorów aktów 
prawa miejscowego stanowionych przez powiat lub gminę lub zawartych 
w nich aktów normatywnych i innych aktów prawnych 
– uwzględniając odpowiednio konieczność zachowania jednolitości dokumentów 
elektronicznych kierowanych do ogłoszenia i możliwości ich przetwarzania na 
potrzeby wydawania dziennika urzędowego, a także konieczność zapewnienia 
powszechnej dostępności dzienników urzędowych oraz zbiorów aktów prawa 
miejscowego stanowionych przez powiat lub gminę lub zawartych w nich aktów 
normatywnych i innych aktów prawnych. 
Art. 29. Przepisy art. 8, art. 12, art. 16 ust. 3, art. 17 ust. 4, art. 22 ust. 1 i 2, 
art. 24 oraz art. 27, w zakresie odnoszącym się do ministrów kierujących działami 
administracji rządowej, stosuje się do przewodniczących określonych w ustawach 
komitetów, będących członkami Rady Ministrów. 
©Kancelaria Sejmu  s. 15/16 
2016-11-28 
Art. 29a. Dziennik Urzędowy Unii Europejskiej wydawany przez Urząd 
Oficjalnych Publikacji Komisji Europejskiej, zawiera: 
1) w serii L (legislacja): 
a) rozporządzenia, 
b) dyrektywy, 
c) decyzje, 
d) zalecenia, 
e) opinie; 
2) w serii C (komunikaty albo informacje i zawiadomienia), w szczególności: 
a) streszczenia wyroków Trybunału Sprawiedliwości Unii Europejskiej, 
b) protokoły z posiedzeń Parlamentu Europejskiego, 
c) raporty Trybunału Obrachunkowego, 
d) pisemne zapytania poselskie oraz odpowiedzi na nie udzielane przez 
Radę lub Komisję, 
e) stanowiska Komitetu Ekonomiczno-Społecznego i Komitetu Regionów, 
f) ogłoszenia o naborze do pracy w instytucjach Unii Europejskiej, 
g) wezwania do okazania zainteresowania programami i projektami Unii 
Europejskiej, 
h) umowy publiczne dotyczące pomocy żywnościowej, 
i) spis treści Dziennika UE serii C E; 
3) w serii S (suplement), w szczególności: 
a) umowy publiczne dotyczące pracy, dostaw i usług ze wszystkich państw 
członkowskich Unii Europejskiej, 
b) umowy użyteczności publicznej, 
c) umowy publiczne dotyczące instytucji Unii Europejskiej, 
d) umowy Europejskiego Funduszu Rozwoju (kraje ACP), 
e) umowy Phare, Tacis z państwami środkowej i wschodniej Europy, 
f) projekty finansowane przez Europejski Bank Inwestycyjny, Europejski 
Bank Centralny i Europejski Bank Odbudowy i Rozwoju, 
g) umowy dotyczące Europejskiego Obszaru Gospodarczego (Norwegia, 
Islandia i Liechtenstein), 
©Kancelaria Sejmu  s. 16/16 
2016-11-28 
h) umowy zawarte zgodnie z porozumieniem dotyczącym zamówień 
publicznych (GPA) w ramach GATT/Światowej Organizacji Handlu 
(WTO) ze Szwajcarią, 
i) zawiadomienia dotyczące europejskiej ekonomicznej grupy interesów 
(EEIGs), 
j) umowy publiczne dotyczące usług lotniczych. 
Art. 29b. 1. Terenowe organy administracji rządowej udostępniają 
nieodpłatnie zbiory Dziennika UE w języku polskim w postaci elektronicznej. 
2. Do udostępniania zbiorów Dziennika UE w postaci elektronicznej stosuje 
się odpowiednio art. 26 ust. 1. 
Art. 30–40. (pominięte) 
Art. 41. Zachowują moc upoważnienia do wydawania tekstów jednolitych, 
skierowane do organów wymienionych w tych upoważnieniach, zawarte w aktach 
normatywnych wydanych przed dniem wejścia w życie ustawy. 
Art. 42. W okresie od dnia wejścia w życie ustawy do dnia wypełnienia 
obowiązku wydawania dziennika urzędowego, o którym mowa w art. 22, akty 
i orzeczenia określone w art. 12 są ogłaszane w Monitorze Polskim. 
Art. 42a. Wydawanie dzienników urzędowych i skorowidzów do roczników 
tych dzienników w formie elektronicznej, a także udostępnianie dzienników 
urzędowych, zbiorów aktów prawa miejscowego ustanowionych przez powiat 
i zbiorów przepisów gminnych oraz ogłoszonych w nich aktów normatywnych 
i innych aktów prawnych przez środki komunikacji elektronicznej oraz 
informatyczne nośniki danych następuje od dnia 1 lipca 2006 r. 
Art. 42b. Do dnia 1 maja 2008 r. przepisów art. 15 ust. 3a i ust. 5, art. 20a, 
art. 20b, art. 28a, art. 28b i art. 42a nie stosuje się. 
Art. 43. Traci moc ustawa z dnia 30 grudnia 1950 r. o wydawaniu Dziennika 
Ustaw Rzeczypospolitej Polskiej i Dziennika Urzędowego Rzeczypospolitej 
Polskiej „Monitor Polski” (Dz. U. poz. 524, z 1991 r. poz. 420 oraz z 1993 r. poz. 
34). 
Art. 44. Ustawa wchodzi w życie z dniem 1 stycznia 2001 r. 
