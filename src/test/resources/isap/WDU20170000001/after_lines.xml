<html xmlns="http://www.w3.org/1999/xhtml">
   <title>
      DZIENNIK USTAW 
      RZECZYPOSPOLITEJ POLSKIEJ 
      Warszawa, dnia 2 stycznia 2017 r. 
      Poz. 1 
      ROZPORZĄDZEN I E 
      M INISTRA ZDROWIA
      <authorialNoteMark>1)</authorialNoteMark>
      
      z dnia 23 grudnia 2016 r. 
      w sprawie minimalnej funkcjonalności Systemu Obsługi List Refundacyjnych 
   </title>
   <main>
      Na  podstawie  art. 30a  ust. 5  ustawy  z dnia  28 kwietnia  2011 r.  o systemie  informacji  w ochronie  zdrowia  (Dz. U. 
      z 2016 r. poz. 1535, 1579 i 2020) zarządza się, co następuje: 
      § 1. System Obsługi List Refundacyjnych, zwany dalej „SOLR”, w zakresie minimalnej funkcjonalności zapewnia następujące usługi: 
      1)  złożenie,  przyjęcie,  zapisanie  i przechowywanie  przesłanych  za  pośrednictwem  SOLR  wniosków,  o których  mowa 
      w art. 24–29 ustawy z dnia 12 maja 2011 r. o refundacji leków, środków spożywczych specjalnego przeznaczenia żywieniowego oraz wyrobów medycznych (Dz. U. z 2016 r. poz. 1536 i 1579), zwanej dalej „ustawą”, wraz z ewentualnymi załącznikami, oraz potwierdzenie ich odbioru; 
      2)  walidację wypełnienia pól w formularzu wniosku oraz listy wymaganych załączników; 
      3)  możliwość uzupełnienia wniosku po wezwaniu do uzupełnienia braków formalnych; 
      4)  elektroniczną  realizację  przez  urząd  obsługujący  ministra  właściwego  do  spraw  zdrowia  postępowań  w sprawach, 
      o których mowa w art. 24–29 ustawy, w tym przetwarzanie niezbędnych danych oraz wspieranie dokonywanej oceny 
      formalnoprawnej  i merytorycznej  wniosków,  generowania  protokołów  z negocjacji,  uchwał  Komisji  Ekonomicznej 
      i decyzji administracyjnych w tych sprawach; 
      5)  zapewnienie  Agencji  Oceny  Technologii  Medycznych  i Taryfikacji  możliwości  elektronicznej  realizacji  zadań, 
      o których mowa w art. 35 ustawy; 
      6)  przeprowadzanie symulacji w zakresie kształtowania grup limitowych, o których mowa w art. 2 pkt 9 ustawy; 
      7)  generowanie z przetwarzanych danych wykazów refundowanych leków, środków spożywczych specjalnego przeznaczenia żywieniowego oraz wyrobów medycznych, o których mowa w art. 37 ustawy; 
      8)  monitorowanie  przez  wnioskodawcę  oraz  ministra  właściwego  do  spraw  zdrowia  realizacji  wniosków,  o których  
      mowa w art. 24–29 ustawy. 
      § 2. Rozporządzenie wchodzi w życie z dniem następującym po dniu ogłoszenia. 
      Minister Zdrowia: K. Radziwiłł 
      
      
   </main>
   <authorialNotes>
      <authorialNote marker="1)">
         Minister Zdrowia kieruje działem administracji rządowej – zdrowie, na podstawie § 1 ust. 2 rozporządzenia Prezesa Rady Ministrów
         z dnia 17 listopada 2015 r. w sprawie szczegółowego zakresu działania Ministra Zdrowia (Dz. U. poz. 1908).
      </authorialNote>
   </authorialNotes>
</html>
